<!DOCTYPE html>
<html lang="en">
  <head>
    <!-- Google tag (gtag.js) -->
    <script
      async
      src="https://www.googletagmanager.com/gtag/js?id=G-RZ5HY5SZ6G"
    ></script>
    <script>
      window.dataLayer = window.dataLayer || [];
      function gtag() {
        dataLayer.push(arguments);
      }
      gtag("js", new Date());
      gtag("config", "G-RZ5HY5SZ6G");
    </script>
  </head>
  <body>
    <h2>ESOPHAGECTOMY</h2>

    <h3>സമ്മതപത്രവും സത്യവാങ്മൂലവും</h3>

    <p>
      _______________ എന്ന ________ വയസ്സുള്ള രോഗിക്ക് അന്നനാളത്തിൽ മുഴ/ അർബുദം
      /വലിയ വൃണം ഉള്ളതിനാൽ അതിശസ്ത്രക്രിയ ചെയ്ത് അന്നനാളം പൂർണമായോ ഭാഗികമായോ
      നീക്കം ചെയ്യേണ്ടതിന്റെ ആവശ്യകത ഡോക്ടർ പറഞ്ഞു മനസ്സിലാക്കി. ശസ്ത്രക്രിയയിൽ
      അന്നനാളത്തിന്റെ ഒരു ഭാഗം നീക്കം ചെയ്തു ആമാശയവുമായി തുന്നി ചേർക്കും. അങ്ങനെ
      ചെയ്യുമ്പോൾ ചേർക്കുന്ന ഭാഗം വഴി ചോർച്ച വരാമെന്നും അതുവഴി വയറിനുള്ളിൽ
      പഴുപ്പ് ബാധയുണ്ടാകാനും സാധ്യതയുണ്ടെന്ന് ഡോക്ടർ പറഞ്ഞു മനസ്സിലാക്കി.
      ഇതുമൂലം മുറിവ് ദീർഘകാലം തുറന്നുവരുന്ന അവസ്ഥ ഉണ്ടാകാം. ഇങ്ങനെ വന്നാൽ
      വീണ്ടും ശസ്ത്രക്രിയ വേണ്ടി വന്നേക്കാം. വയറിൽ ട്യൂബ് ഇട്ട് അതിലൂടെ ദീർഘകാലം
      വെള്ളം കൊടുക്കേണ്ടി വരാൻ സാധ്യത ഉണ്ട്. തുന്നി ചേർത്ത ഭാഗം ചുരുങ്ങാനും
      അണുബാധയുണ്ടാകാൻ ഉള്ള സാധ്യതയും ഉള്ളതായി ഡോക്ടർ പറഞ്ഞു മനസ്സിലാക്കി. അഥവാ
      പൂർണമായി നീക്കം ചെയ്യേണ്ടി വരികയാണെങ്കിൽ വൻകുടൽ മുകളിലേക്ക് കൊണ്ടുവന്ന്
      ആമാശയത്തിന് പകരമായി വെച്ച് കൊടുക്കേണ്ടി വരും. ഇങ്ങനെ വരുമ്പോൾ
      താൽക്കാലികമായ സ്ഥിരമായോ മലദ്വാരം തൊലിപ്പുറത്തേക്ക് മാറ്റിവയ്ക്കേണ്ടി വരാം.
      വലിയ മുഴ ആണെങ്കിൽ വയറും നെഞ്ചും കൂടും കഴുത്തും തുരന്നുള്ള ശസ്ത്രക്രിയ
      വേണ്ടി വന്നേക്കാം. ശസ്ത്രക്രിയ സമയത്ത് നീക്കം ചെയ്യാൻ പറ്റാത്ത രീതിയിൽ
      അർബുദം കാണുകയാണെങ്കിൽ പരിശോധനയ്ക്ക് വേണ്ടി മാത്രം കുറച്ചുഭാഗം നീക്കം
      ചെയ്ത് ശസ്ത്രക്രിയ അവസാനിപ്പിക്കും. ഇങ്ങനെ വന്നാൽ പിന്നീട് രോഗിക്ക്
      വെള്ളവും ഭക്ഷണവും നൽകാനായി ഒരു ട്യൂബ് തൊലിപ്പുറത്ത് നിന്നും വയറിലേക്ക്
      ഇടും. ശസ്ത്രക്രിയയിൽ വലിയ രക്തക്കുഴലുകൾക്കും നാഡീ ഞരമ്പുകൾക്കും ക്ഷതം
      ഏൽക്കാം എന്നും അതുമൂലം മരണം വരെ സംഭവിക്കാം എന്നും ശസ്ത്രക്രിയക്ക്
      രക്തസ്രാവം വരുവാമെന്നും അങ്ങനെ സംഭവിച്ചാൽ പിന്നെയും വയറു തുറന്നുള്ള
      ശസ്ത്രക്രിയ വേണ്ടിവരും എന്നും ഡോക്ടർ പറഞ്ഞു മനസ്സിലാക്കി.
      ശസ്ത്രക്രിയയ്ക്ക് ശേഷം മുറിച്ച മാറ്റിയ ഭാഗം പരിശോധനയ്ക്ക് അയക്കുമെന്നും
      അതിന്റെ റിപ്പോർട്ട് അനുസരിച്ച് തുടർച്ച ചികിത്സ നിശ്ചയിക്കുമെന്നും
      ചികിത്സയിൽ മാറ്റം വരുത്താമെന്നും ഡോക്ടർ പറഞ്ഞു മനസ്സിലാക്കി. മയക്കം
      നൽകുമ്പോഴും ശസ്ത്രക്രിയ ചെയ്യുമ്പോഴും ഉണ്ടായേക്കാവുന്ന അമിത രക്തസ്രാവം
      ഹൃദയാഘാതം മസ്തിഷ്കാഘാതം ശ്വാസ തടസ്സം മരുന്നിനോടുള്ള അലർജി തുടങ്ങി
      അപൂർവമായി മരണം വരെ സംഭവിക്കാനുള്ള സാധ്യതകൾ ഡോക്ടർ പറഞ്ഞു മനസ്സിലാക്കി.
      വേണ്ടിവന്നാൽ ശസ്ത്രക്രിയയിൽ ശ്വാസതടസം ഉണ്ടായാൽ തീവ്ര പരിചരണ വിഭാഗത്തിൽ
      ചികിത്സ വേണ്ടി വന്നേക്കാം. വെന്റിലേറ്റർ വഴി കൃത്രിമ ശ്വാസോച്ഛാസം നൽകേണ്ടി
      വരാം. അതുപോലെ കഴുത്തിൽ ട്യൂബ് ഇട്ട് ശ്വാസം കൊടുക്കേണ്ട അവസ്ഥ ന്യൂമോണിയ
      എന്നിങ്ങനെ ബുദ്ധിമുട്ടുകൾ വരാൻ സാധ്യതയുണ്ടെന്ന് ഡോക്ടർ പറഞ്ഞു
      മനസ്സിലാക്കി. ദീർഘകാലം വെള്ളവും ഭക്ഷണവും കഴിക്കാതിരിക്കേണ്ടി വരാൻ
      സാധ്യതയുണ്ട്. രോഗിക്ക് ______________________________ ഉള്ളതിനാൽ അപകട
      സാധ്യത കൂടുതലാണെന്നും ഡോക്ടർ പറഞ്ഞു. സാങ്കേതിക കാരണങ്ങളാൽ ഓപ്പറേഷൻ
      മാറ്റിവയ്ക്കേണ്ടി വന്നാൽ അതിനോട് സഹകരിക്കും. ഓപ്പറേഷനു ശേഷം ചതയോ മുഴയോ
      പരിശോധനയ്ക്ക് അയക്കാനും ഗവേഷണാർഥമോ പഠനത്തിനായി ശസ്ത്രക്രിയയുടെ ദൃശ്യങ്ങൾ
      പകർത്താനും ഉള്ള സമ്മതം നൽകുന്നു. മുകളിൽ പറഞ്ഞ എല്ലാ സാധ്യതകളും
      അറിഞ്ഞുകൊണ്ട് ഓപ്പറേഷന് പൂർണ സമ്മതമാണ്.
    </p>
  </body>
</html>
